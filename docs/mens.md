Mens (identificatie)
SSI (self sovereign identity, digitale identiteit door gebruiker beheerd) ERC725 (bouwen via derden) aragon (kunstmatige omgeving)


Alle leden van een virtuele gemeenschap representeren echte, fysieke mensen van vlees en bloed. Ze mogen zich best anoniem voordoen maar dat mag de uniciteit van het lidmaatschap van de gemeenschap geen geweld aan doen. Anders gezegd, een lid is binnen het systeem dat de gemeenschap representeert een uniek identificeerbaar persoon. Als er wordt gestemd heeft de persoon één en precies één stem. Het mag dus niet zo zijn dat een persoon onder meerdere namen opereert binnen de gemeenschap. En daarmee het recht zou verkrijgen  meerdere keren te stemmen.  Een persoon mag zich ook niet onder de naam van een andere persoon opereren (identiteitsfraude).   
De identificatie van personen is in wereld van het internet en de blockchain een probleem op zich. Iedereen kan in een internetwinkel 10 accounts aanmaken, met 10 verschillende emailadressen, en onder elk account iets kopen. De internet-winkel zit daar niet mee. Het wil alleen maar verkopen. Zo is het ook mogelijk voor een persoon binnen een blockchain meerdere accounts aan te maken, die elk correspondeert met aparte portomonee (wallet).  Ook de blockchain is niet geintereseerd in identiteit van mensen, maar alleen in transacties. In de blockchain bestaan alleen maar portomonees, tokens, bankrekeningen (zoals een bitcoin-rekening of de ethereumrekening etc.) Niemand verplicht je om maar een portomonee te hebben. Op sociale media zien we hier al een kentering. Google wil het liefst dat je alles onder een account doet, want voor een effectieve data-analyse is het van belang dat alle data van een persoon samengevoegd worden. Heb je meerdere email-adressen dan willen ze graag dat je die andere email-adres bij je google account registreert, zodat je identiteit niet versnippert. Voor het bouwen van een democratische gemeenschap in de blockchain is de wens van google een essentiele voorwaarde. Om een gemeenschap te organiseren in de blockchain, moeten we alle transactie-identiteiten herleiden tot een duidelijke fysieke persoon. Het gebruik van 10 verschillende email-adressen en banrekeningen is uiteraard toegestaan, maar ze moeten wel hierleid worden naar een persoonsidentiteit.
Het Mens-contract is een contract dat per persoon identiteitskenmerken vastlegt. Elk account dat wordt gebruikt in de blockchain dient gekoppeld te zijn aan een uniek persoonsnummer in het identiteitscontract. Het persoonsnummer kan vele vormen aannemen. Bijvoorbeeld een paspoortnummer, maar het probleem is dat er mensen zijn zonder paspoort (staatloos) en mensen met meerdere paspoorten en ook gestolen paspoorten een eigen leven leiden. Veel overheden hebben inmiddels digitale paspoorten ontwikkeld waaraan belastingsdienst, uitkeringsinstellingen, arbeidsbureus en lagere overheden de ‘identiteit’ kunnen vaststellen, maar deze systemen zijn over het algemeen nationaal, en niet mondiaal. Omdat er geen mondiale standaard, zijn er vele ‘mazen’ aanwezig, om bijvoorbeeld identiteitsfraude mogelijk te maken. De technologische mogelijkheden om identiteiten te registreren en herkennen zijn richten zich steeds meer op fysieke kenmerken. Met irisscan, gezichtsherkennende software, een duimafdruk of een DNA-sequence verbinden we de identiteit sterker met het fysieke lichaam van de persoon, maar waterdicht zijn ze geen van allen. Een goede identiteitsregistratie zou een fysiek lichaamskenmerk moeten combineren met  een geestelijke  kenmerk (een persoonscode gegeven door het systeem en een eigen wachtwoord) en een actieve verificerend (zoals 2 fold Authentication) authenticatie-component moeten hebben.
In 2017 werd een type token ERC725 ontworpen, die precies dit probleem probeert op te lossen.  
https://www.youtube.com/watch?v=jjUKWRK8H2g
https://www.youtube.com/watch?v=qF2lhJzngto

Op de voorbeeldsite people.web is dit alles niet aan de orde, omdat ik het identificeren van een persoon aan de dienaren van de gemeenschap over laat. Het is geen taak van het bestuur van de gemeenschap. Identificatie is een neutraal proces en mag op geen enkele wijze met politieke keuzes of voorkeuren worden vermengd. De levenscyclus van een persoon is klassiek:  de reeks van statussen loopt van onbepaald, kind, volwassen naar overleden of uitgeschreven. Alleen een volwassen persoon is stemgerechtigd.
