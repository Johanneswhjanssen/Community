# Community
Vloeibare gemeemschappen bouwen in ethereum blockchain

## Samenvatting
Het internet heeft de wereld in technologisch zin een gemaakt. Daardoor zijn vele nieuwe internet-gemeenschapppen ontstaan. Groot (zoals Facebook, Twitter, Github) en klein (zoals een fitnessclub of een vereniging van lokale vogelspotters). De grote internetgemeenschappen lopen dwars door alle geopolitieke gemeenschappen (zoals natie-staten) heen. Deze nieuwe internetgemeenschappen hebben enkele serieuze tekortkomingen. Het zijn geen echte gemeenschappen. Ze worden extern aangedreven door partijen die zijn gericht op een toename van consumptie, economische of politieke macht. De gemeenschappen worden niet door de leden zelf gestuurd. De gemeenschappen hebben daarom meestal geen democratische infrastructuur (bestuur, verkiezingen, stemmingen) en zijn een permanente speelbal van geopolitieke actoren (China, Rusland). De blockchain biedt ons de mogelijkheid nieuwe gemeenschappen te maken die democratisch zijn, door de leden worden gestuurd, en daarmee in potentie een eigen, zelfstandige rol kunnen spelen in het veranderen van geopolitieke verhoudingen in de wereld.

Dit project laat nieuwe gemeenschappen ontstaan en ondersteunt bestaande gemeeschappen door ze vloeibaar te maken. Vloeibare gemeenschappen hebben de volgende essentiele kenmerken: Mensen kunnen toetreden tot de gemeenschap en de gemeenschap verlaten. De gemeenschappen kunnen standpunten innemen of besluiten nemen via stemmingen. De gemeenschappen kunnen leden in organen kiezen via verkiezingen. Gemeenschappen kunnen zich verenigen in een grotere gemeenschap. Gemeenschappen kunnen zich splitsen in delen (horizontale differentiatie). Delen van de gemeenschappen kunnen zich afsplitsen met behoud van een hierachische relatie (verticale differentiatie). De gemeenschappen bezitten een vloeibare democratie die een directe democratie, een vertegenwoordigende democratie en mengvormen van beiden ondersteunt.

De te bouwen Dapp voor vloeibare gemeenschappen is een DAO, een decentrale autonome organisatie, maar vloeibaarheid impliceert ook dat de DAO in staat is om bestaande (centraal gestuurde) organisaties 'na te bootsen' in een decentrale omgeving (de blockchain). Dat betekent bijvoorbeeld dat alle vloeibare gemeenschappen een bestuursorgaan hebben.  

Het ontwerp van de DApp bestaat uit 8 typen solidity contracten die 'op elkaar' gestapeld worden. Het zijn  Mens, Identiteit, Gemeenschap, Democratie, Vertrouwen, Stemming en Relaties. Lees het WHITE PAPER voor de opbouw en functies van deze contracten.

**Planning**:
* 2018: eerste ontwerp contracten
* 2019: testen solidity contracten (remix, rinkeby)
* 2019: github publicatie
* 2020: zoeken naar samenwerkingspartners, opbouw gemeenschap ontwikkelaars vloeibare gemeenschap
* 2020: website vloeibare gemeenschappen.

**Licentie**: lees LICENSE bestand

**Achtergrond informatie over het idee vloeibaarheid**: publicatie PPeu, van geostaat naar neostaat.
Zie ook mijn nieuwe publicatie vloeibare gemeenschappen (bnnenkort)

##Inleiding
Hoe bouwen we nieuwe gemeenschappen, digitaal ondersteund, die kunnen uiteenlopen van kleine thematische gemeenschappen tot een mondiale gemeenschap? Waar begin je? Een pagina op Facebook? Een Google hangout groep? Twitter? Een van de ontelbare apps die ‘community-building’ ondersteunen?  Helaas, geen van deze opties is geschikt om vloeibare, democratische gemeenschappen te bouwen. Het probleem van deze apps is allereerst dat het meestal commerciele producten zijn van bedrijven die er geld mee willen verdienen. Hoewel die bedrijven ons zeer idealistische motieven voorhouden, is voor hen de facilitering van een gemeenschap een verdienmodel. Een bedrijf moet nu eenmaal geld verdienen, producten verkopen, consumenten aan zich binden en de handel bevorderen. Als bedrijven hun apps  zogenaamd ‘gratis’ weggeven, is dat ook niet voor niets. Het gebruik van de apps levert de bedrijven data op, die ze vervolgens verkopen of gebruiken om adverteerders te bedienen. Maar een gemeenschap is geen marktplaats. Het is veel meer. Een gemeenschap is een sociaal systeem met een interne structuur, opvattingen, standpunten en interesses die de gemeenschap constitueren en speicfieke processen, die de sociale identiteit van de groep verder ontwikkelen via een democratische besluitvorming. Wil je een duurzame en stabiele gemeenschap opbouwen dan moet die door en voor de mensen van die gemeenschap worden gemaakt. Een verdienmodel met advertenties is hiervoor niet geschikt en ook niet juist. Net als bij andere gemeenschappen, klein en groot, is lidmaatschap van een gemeenschap gekoppeld aan een financiele bijdrage: noem het contributie, een bijdrage, belasting of een ander vorm van betaling. Deze bijdagen kunnen worden opgevat als een drempel om toegang tot de gemeenschap te krijgen. Dat is het niet. Het is een act van commitment, een bevestiging deel te willen uitmaken van de gemeenschap. Als er voldoende leden zijn, kan de (virtuele) gemeenschap zijn gemeenschappelijke taken uitvoeren. Door daarnaast zelf binnen die gemeenschap actief te worden, zal een diepe band met die gemeenschap worden geschapen.

Elke echte gemeenschap, ook een vloeibare gemeenschap heeft een bestuur, dat gekozen is door de leden van de gemeenschap. Grote gemeenschappen hebben ook een parlement, d.w.z. een huis van volksvertegenwoordigers die het bestuur controleren, de wetgevende macht zijn, - d.w.z. het bestuur moet voorstellen opstellen die door het parlement moeten worden goedgekeurd, - en die een nauwe band met de burgers onderhouden die ze verkozen hebben.  Facebook is  geen echte gemeenschap. Er is geen sprake van een democratie. Er is zelfs geen sprake van autocratie. De bedrijfsleiding is noch formeel noch informeel aangesteld door zijn klanten. De bedrijfsleiding handelt dus ook niet in naam of in het belang van zijn klanten. De bedrijfsleiding handelt alleen in het belang van het bedrijf.

Er zijn overeenkomsten en enkele belangrijke verschillen tussen vloeibare gemeenschappen en vaste geopolitieke gemeenschappen. Vloeibare gemeenschappen kennen geen 'verplicht lidmaatschap' op grond van geboorte of geboortegrond. Ieder mens bepaalt in vrijheid of hij of zij lid wil worden van de gemeenschap, dan wel de gemeenschap wil verlaten. Vloeibare gemeenschappen maken dientengevolge geen exclusieve aanspraak op grondgebied. Maar ze kunnen wel alle bestaande geo-gemeenschappen doordringen. Een grote vloeibare gemeenschap die zich ontplooit tot een hechte gemeenschap kan op den duur tot een confrontatie met de oude geo-gemeenschappen leiden (lees meer hierover ).
De macht van vaste gemeenschappen, natie-staten, grote bedrijven, platforms, of religueze bewegingen, is gebaseerd op de gedachte en de praktijk van het centralisme. Er is een centrum, dat centrum vergaart macht en daarmee is men in staat de gemeenschap te sturen te beheersen en te controleren. De blockchain is een nieuwe technologie die dit centralisme ‘buitenspel’ zet, die de traditionele macht omzeilt, die het mogelijk maakt een gemeenschap te ontwikkelen zonder een centraal machtscentrum. De blockchain is ideaal om nieuwe vloeibare gemeenschappen te bouwen.

De blockchain is een gedecentraliseerd boekhoudsysteem. We leggen de gehele 'boekhouding' van een vloeibare gemeenschap (leden, organen, lidmaatschappen, voorstellen, kandidaatstellingen, stemmingen, verkiezingen en delegatie van vertrouwen) vast in 8 contracten. Terwijl vaste gemeenschappen deze gegevens centraal opslaan, achter een firewall, vaak ontoegankelijk voor leden, zijn in een vloeibare gemeenschap gebaseerd op de blockchain deze gegevens toegankelijk en tegelijkertijd beveiligd tegen malafide acties (van manipulatie van data) door het cryptografische rekenwerk in combinatie de decentrale opslag.

 De blockchain is transparant. Dat is een essentiele voorwaarde voor het bouwen van een hechte gemeenschap. Alle transacties zijn te bekijken en op te vragen (maar nooit te wijzigen). Dus geen schimmige algoritmes die op onnavolgbare wijze bepalen wie bovenin een resultaten van zoek-query van Google komt te staan. Er bestaan geen centrale ‘geheime’ afwegingen. De blockchain, juist omdat een centrale autoriteit ontbreekt, heeft geen geheimen. Dat heeft grote voordelen: er zijn geen malafide transacties, er zijn geen verborgen rekeningen, geen valse adresssen, kortom, er is geen corruptie mogelijk. En als er toch een malafide methode wordt bedacht, dan staat deze geregistreerd in de blockchain, voor de eeuwigheid. Met de gegeven transparantie van de blockchain betekent dit dus ook, dat iedereen, zelfs jaren later, de fraude kan vinden en openbaren.

De cryptografische eisen (het ‘Minen’) maken het opslaan van een transactie in de blockchain traag vergeleken met de bijvoorbeeld een banktransactie die in een centrale omgeving plaatsvindt. Op beter gezegd: een transactie van de Dapp kost duizenden malen meer computertijd (en dus energie) dan een gewone transactie van een App. Een ander verschil is dat het uitvoeren van functies, of het muteren van gegevens niet gratis is maar betaald moeten worden (aan de miners die het werk voor ons uitvoeren). Dat betekent dat de kosten om een vloeibare gemeenschap te onderhouden snel zeer hoog kunnen worden als een gemeenschap groter wordt. Daarom is het cruciaal vloeibare gemeenschappen instrumenten die hebben die grote gemeenschapppen effectiever en efficenter laten werken: die instrumenten zijn: organisatie en vertrouwen. Grote gemeenschappen kunnen niet zonder een uitgebreide organisatie en in het bijzonder een orgaan van vertegenwoordigers. Daarnaast beschikt een vloeibare democratie over een vertrouwenscontract: leden van gemeenschappen kunnen - elk moment - hun vertrouwen neerleggen/terugtrekken bij een ander lid van de gemeenschap voor wat betreft stemmingen. Indien deze twee instrumenten goed worden ingezet zal het aantal transacties in grote gemeenschappen dramatisch worden verkleind, de kosten dalen, zal de gemeenschap effectiever en flexibeler functioneren en zal er een hecht gemeenschapsgevoel ontstaan.

##De blockchain contracten van een vloeibare gemeenschap
De hier ontworpen Dapp ondersteunt verschillende soorten gemeenschappen, de Dapp verbruikt weinig energie, (wat belangrijk is als we hele grote gemeenschappen willen kunnen kunnen ondersteunen) en de Dapp is flexibel genoeg om te kunnen worden aangepast aan nieuwe wensen en eisen van een gemeenschap. Het Dapp-ontwerp bestaat uit 7/8 samenhangende contracten, die samen een nieuw sociaal contract tussen gemeenschap en leden opstellen. Ze blockchain-contracten hebben de volgende namen:  Identiteit, Mens, Gemeenschap, Democratie, Vertrouwen, Stemming en Relaties (en Economie). Elk contract heeft eigen functies die de regels en wetten van dit specifieke deel van het sociale contract vastleggen. Samen vormen ze een soort ‘grondwet’, maar er komt in dit geval geen territoriaal grondgebied aan te pas. Deze gemeenschap is virtueel. Maar omdat de regels van deze constitutie in de blockchain contracten zijn geautomatiseerd, zijn ze, hoewel virtueel, sterker dan een gewone grondwet: ze zijn in steen gehouwen en kunnen niet worden gewijzigd.   

Het **Identiteit**-contract is een basisregistratie. Het Identiteit-contract registreert en identificeert personen. Het is noodzakelijk voor een gemeenschap dat ieder mens als uniek persoon wordt geidentificeerd. Na identificatie kunnen mensen groepen vormen en samen een of meerdere gemeenschappen opzetten. Geen persoon mag twee keer voorkomen in deze basisregistratie, want daarmee zou de persoon in principe de mogelijkheid verkrijgen om twee keer te stemmen over dezefde zaak. Dat is niet toegestaan.  

Iedereen die in het Identiteit contract is geregistreerd en geidentificieerd kan een nieuwe gemeenschap starten. Dit creatie-proces bestaat uit twee stappen:  Eerst wordt in een contract de groep van **Mensen** benoemd, die samen een gemeenschap gaan vormen, bijv. de bewoners van flat X in stad Z. De vogelliefhebbers van de regio X, de gelovigen van geloof Z, de aanhangers van de theorie Z, de honkbalclub ‘zet hem op’, de fans van zangeres M, de IT-specialisten van multinational Y.  De vriendenclub van voetballer H, de leden van politieke partij P, de burgers van straat X, de burgers van stad A, de burgers van regio C, de burgers van de wereldstaat, etc etc.
Tegelijkertijd met de schepping van de nieuwe groep Mensen wordt een nieuwe **Gemeenschap**-contract gemaakt. De persoon die het Mensen-contract heeft benoemd, is het eerste lid van de gekoppelde Gemeenschap, en tegelijkertijd ook de eerste (tijdelijke) bestuurder van de Gemeenschap.  Daarna kunnen anderen (andere personen geidentificeerd in hetzelfde Identiteit-contract als de oprichter) zich aansluiten bij de Gemeenschap door lid te worden. In het Mensen-contract wordt het lidmaatschap en de status van de leden geregistreerd. In het gemeenschapscontract wordt de positie binnen de organisatie van de gemeenschap en de financiele bijdragen van de leden aan de gemeenschap geregistreerd.

In het gemeenschapscontract wordt de organisatiestructuur vastgelegd. Een gemeenschap heeft bij de oprichting twee organen: een bestuursorgaan en vertegenwoordigers-orgaan. In kleine gemeenschappen hoeven de zetels van het vertegenwoordigers orgaan niet bezet te zijn met leden. Maar er moet altijd een bestuur zijn, met minimaal een lid. De leden kunnen nieuwe organen toevoegen aan de gemeenschap, die meestal specifieke taken binnen de gemeenschap vervullen. Organen spelen ook een belangrijke rol in het functioneren van de democratie. Aleen tijdelijke organen met een minimum aantal leden kunnen voorstelllen indienen, waarover in de democratie gestemd kan worden.

De groep van Mensen en de Gemeenschap zijn gespltste contracten, maar ze worden wel gelijktijdig aangemaakt. In veel situaties zullen groep en gemeenschap door elkaar gebruikt kunnen worden, omdat er vaak slechts een gemeenschap bij de groep bestaat. Het is echter mogelijk, met name in grotere groepen mensen, dat nieuwe extra gemeenschappen binnen dezelfde groep van Mensen worden aangemaakt.
Zo kan bijvoorbeeld een permanent orgaan van een gemeenschap zich omvormen tot een aparte (deel)gemeenschap binnen dezelfde groep van Mensen. Deze deelgemeenschap kan zelf weer organen krijgen en die organen kunnen weer deelgemeenschappen worden. Etc etc. Er ontstaat zo een verticale hiërarchie van gemeenschappen binnen een Mensengroep. Daarnaast kunnen ook buurgemeenschappen binnen een groep van Mensen worden gedefinieerd. Sterker nog, het is zelfs mogelijk meerdere losstaande, ongerelateerde gemeenschappen binnen een groep van Mensen op te zetten.
De Relaties tussen de gemeenschappen van de Mensengroep worden onderhouden in het contract **Relaties**, te vergelijken met de internationale relaties tussen nationale, geopolitieke gemeenschappen. Het Relaties-contract regelt de communicatie tussen de gemeenschappen: de wijze van vertegenwoording, de financiele relaties en de manier waarop voorstellen van de ene Gemeenschap naar de andere worden getransporteerd. Indien een Mensengroep maar een enkele gemeenschap heeft is een relatiecontract overbodig.

Elke Gemeenschap heeft een of meerdere **Democratie**-contracten waarin gemeenschapsvoorstellen kunnen worden opgesteld en vergaderingen kunnen worden belegd om die voorstellen in stemming te brengen. De Democratie wordt gebruikt om de Gemeenschap te laten groeien en te laten ontwikkelen, zowel in organisatiestructuur als in sociale identiteit, vormgegeven door de standpunten van de gemeenschap (die tot stand komen uit voorstellen die in stemmingen worden aangenomen). Het debat over voorstellen vindt buiten de blockchain plaats (op allerlei websites en sociale media). Als het voorstel ‘volwassen’ genoeg is, kan het bestuur het voorstel op een vergadering agenderen en ter stemming aan de Gemeeenschap aanbieden. De koers van een gemeenschap wordt bepaald door resultaat van de stemmingen. Voorstellen kunnen alleen in vergaderingen in stemming worden gebracht. Vergaderingen zijn van essentieel belang voor gemeenschappen.  Natuurlijk kunnen voorstellen in een blockchain ook op elk willekeurig moment afzonderlijk in stemming worden gebracht, maar raakt een belangrijk gemeenschapaspect verloren: de sociale bijeenkomst, waar mensen elkaar fysieke en virtueel ontmoeten. Alle politiek, ook blockchain-politiek, vergt een kristallisatiepunt: weten waar en door wie een gemeenschapsbesluit wordt genomen.
De virtuele vergaderingen, zullen vaak samen gaan met echte fysieke vergaderingen, waarin mensen elkaar ontmoeten. Het zijn de brandpunten van het democratisch proces van een gemeenschap, die vol debat, lezingen, besprekingen, toelichtingen en ook gewoon feestelijkheden zullen zijn, waarbij elk voorstel via een virtuele stemming in de blockchain wordt afgesloten.     

Het zesde contract is **Vertrouwen**. Geen enkele (grote) gemeenschap kan zonder Vertrouwen. Niet iedereen kan alles. Soms moet je vertrouwen stellen in anderen. Bij verkiezingen van de leden van een vertegenwoordigers-orgaan vertrouwen leden van een gemeenschap hun stem toe aan anderen, ze delegeren hun stem(gewicht) aan vertegenwoordigers, waar ze vertrouwen in stellen. Dat betekent dat je zelf geen stem meer hebben, maar de vertegenwoordiger een extra stemgewicht krijgt. Via zijn stem wordt jouw stem uitgebracht. Ook verkiezingen van personen worden uitgevoerd op basis van voorstellen in een democratie. In dit geval gaat het om een voorstel vacatures in een orgaan te vullen, waarvoor mensen zich kandidaat kunnen stellen. In het Vertrouwencontract kan elk lid van de gemeenschap zijn regels voor delegatie opslaan. Deze regels bepalen wie het vertrouwen ontvangt in welke zaken en voor hoe lang. In een regel kunnen vier typen van vertrouwen worden vastgelegd. De representatieve democratie van een vloeibare gemeenschap wordt daardoor complexer, flexibeler en krachtiger. De band tussen kiezer en gekozene zal vele malen sterker worden dan nu het geval is.

Tot slot, het zevende contract, de Stemming. Als een voorstel op een vergadering in stemming wordt gebacht zal een nieuw speciaal Stemming(scontract) worden aangemaakt.  In dit contract vind de stemming van de leden van de gemeenschap plaats. Het stemmen neemt in de block-chain een tijdsperiode in beslag die van uren tot weken kan duren. Stemmen is altijd anoniem, tenzij je het vertrouwen draagt van anderen. Mensen die een hoger stemgewicht dan 1 dragen moeten laten zien dat ze gestemd hebben en waarop ze gestemd hebben. Vaste Vertegenwoordigers van organen kunnen nooit anoniem stemmen.
Stemmen is kostbaar. In grote gemeenschappen met veel delegatieregels kan een stemming relatief veel computertijd in beslag nemen. Daarom dient een bestuur een stemming die slechts een formaliteit is, ook per ‘acclamatie’ kunnen afdoen.  

Er is nog een achtste contract (het **Economie**-contract) die de aangenomen voorstellen omzet in economische en financiele (trans)acties. Dit contract valt buiten dit project dat zich focust op gemeenschapsopbouw en versterken van de sociale cohesie.

In mijn WHITE PAPER worden deze contracten nader toegelicht. Maar voor u die gaat lezen dienen hier eerst twee fundamentale uitgangspunten van de Dapp te worden gepresenteerd: de uitgangspunten van vloeibaarheid en de noodzaak van dienaren voor een gemeenschap.  

##De werking van vloeibare gemeenschappen
Vloeibare gemeenschappen zijn open democratische gemeenschappen die geen exclusieve claim op een territorium leggen. De individuele en sociale identiteit van de leden wordt niet bepaald door de geboortegrond maar uitsluitend door de band tussen lid en gemeenschap (middels het bestuur). Deze band zal dan daarom (door het bestuur) sterker worden gemaakt dan gewone, grond-gebonden gemeenschappen (door als gemeenschap voorstellen, standpunten in te nemen en door de werking van de democratie te verbeteren). Maar de versterking van de band tussen lid en gemeenschap heeft een tegenhanger: vloeibaarheid, bewegelijkheid en mobiliteit. Allereerst kunnen leden kunnen een gemeenschap ‘opzeggen’ en van gemeenschap veranderen. Binnen een Mensengroep kunnen nieuwe schaalbare en parallelle gemeenschappen ontstaan. In het Mensencontract wordt deze schaalbaarheid structureel ingebouwd door de mogelijkheid om een orgaan om te vormen tot een gemeenschap die verbonden blijft met de bron-gemeenschap. Parallelle gemeenschappen zijn buurgemeenschappen die zich een niet-hierarchische relatie hebben binnen de groep van Mensen. Een gemeenschap kan 'verhuizen' van de ene groep van Mensen naar een andere groep van Mensen. De doelgroep wordt daarmee in eerste instantie een dubbelgemeenschap. Identiteiten contracten kunnen aan elkaar gekoppeld worden, waardoor basisbestand personen groter wordt. Uiteraard dient gecontroleerd te worden op dubbelingen, die verwijderd moeten worden.

In de huidige vaste geopolitieke staten bestaat er een groot spanningsveld tussen identiteit, homogeniteit en diversiteit, tussen inclusiviteit en exclusiviteit dat regelmatig tot conflicten leidt. In vloeibare gemeenschappen proberen we dit spanningsveld op een natuurlijke, virtuele manier te laten ‘ontladen’. Als de verschillen in een gemeenschap toenemen hoeft dat niet tot een onvruchtbare polarisatie en tegenstelling te leiden, maar kunnen nieuwe gemeenschappen ontstaan, waarbinen leden van de Mensengroep zich verder kunnen ontplooien. Vanuit die ‘eigenheid’ kunnen nieuwe relaties tussen de gemeenschappen worden gelegd. Ik probeer dus vraagstukken over inclusiviteit en exclusiviteit van gemeenschappen langs de weg van een sociale reorganisatie van gemeenschappen op te lossen. Door schaal-differentiatie, een hiërarchie van gemeenschappen elk met eigen bestuur en organisatie, scheppen we tegelijkertijd nieuwe mogelijkheden voor de leden voor de opbouw van een sociale identiteit.

Het (nieuwe) Relatiecontract regelt de communicatie tussen de gemeenschappen van een Mensengroep. Voorstellen die aangenomen worden in een orgaan-gemeenschap kunnen ‘automatisch’ ingediend worden in het lichaamscontract waar ze deel van zijn. En omgekeerd. Financiele relatie en relaties van vertegenwoordiging versterken de band tussen gemeenschappen, en versterken daarmee de sociale identiteit van de Mensengroep als geheel. Het omgekeerde kan natuurlijk ook gebeuren. Orgaan-gemeenschappen kunnen zich verzelfstandigen en afsplitsen in een nieuwe eigen Mensengroep.  

Buurgemeenschappen veroorzaken een horizontale mobiliteit. Leden kunnen tussen twee buur-gemeenschappen wisselen. De twee buurgemeenschappen kunnen beide dezelfde lichaams-gemeenschap hebben, maar dat is niet noodzakelijk. De horizontale migratie is een bekend probleem voor geopolitieke staten. Het kan ook in virtuele gemeenschappen een rol spelen. De oplossing is niet ‘het bouwen van een muur’ of de toegang tot een gemeenschap ontzeggen, maar werken met verschillende burger-statussen. Rechten (stemrecht, recht om voorstellen in te dienen, het recht om lid te worden van een orgaan) kan aan verschillende statussen worden gekoppeld. Mensen die naar een andere gemeenschap verhuizen kunnen beginnen met een lagere status die geleidelijk aan wordt geupgrade.
Bijvoorbeeld Als je van stad A naar stand B verhuist, zeg je het lidmaatschap op van de vloeibare gemeenschap van de volleybalvereniging in stad A en wordt je weer lid van een vollebalvereniging in stad B. Het nieuwe lid krijgt niet meteen toegang tot beleidsmatige organen van de gemeenschap. Hij moet zich eerst 'bewijzen' als goed loyaal lid van de nieuwe vereniging alvorens het lid toegang krijgt. Dit proces kan worden ingeregeld door het statusveld van het lidmaatschap te gebruiken.

Interne mobiliteit en sociale cohesie van een gemeenschap worden versterkt met een nieuw type democratie: een vloeibare democratie waarin directe en representatieve vertegenwoordiging nauw zijn geintegreerd. Mensen kunnen dus zelf stemmen of via een ander lid waar ze vertrouwen in stellen door een regel van delegatie aan te maken. Het gevolg is dat het stemproces in een vloeibare gemeenschap veel dynamischer en flexibeler is. Het schept en het ondersteunt vele nieuwe vormen van politieke participatie.

Het stemrecht van een lid is verbonden met de Mensen-groep en niet met de Gemeenschap. Als een groep van Mensen slechts een enkele gemeenschap heeft (wat relatief veel zal voorkomen) is deze innovatie onzichtbaar. Het heeft geen impact. Maar als de groep van Mensen vele gemeenschappen heeft kun je slechts lid zijn van een en precies een gemeenschap. Een lid is dus verplicht te kiezen tussen de gemeenschappen van een Mensengroep. Natuurlijk kan een mens lid zijn van vele verschillende Mensengroepen. Maar binnen een mensengroep kan een lid slechts lid zijn van een gemeenschap.
Dit is een belangrijke regel in de Dapp. De keuze van de gemeenschap bepaalt waar je stemrecht hebt en dus in welke gemeenschap je stem meeweegt. Die keuze geeft gewicht/massa aan de gemeenschap. De keuze geeft aan wat een lid de belangrijkste gemeenschap vind binnen de Mensengroep. Deze keuze bepaalt impliciet de machtsverhoudingen tussen de schalen van gemeenschap binnen een Mensengroep.   
In vaste geopolitieke gemeenschappen bestaat een vergelijkbare regel: het nationale burgerschap. Een burger is lid van een en precies een natiestaat. Het verkrijgen van een nieuwe nationaliteit betekent meestal verlies van de oude nationaliteit. Dat laatste is de huidige tijd van migratie overigens steeds minder vaak het geval. Veel burgers hebben door migratie meerdere paspoorten/nationaliteiten verkregen. Weer andere burgers zijn juist statenloos geworden door oorlog of vervolging en horen formeel bij geen enkele gemeenschap. In vloeibare gemeenschappen 'herstellen' we deze loyaliteitskeuze binnen een Mensengroep.

Tot slot, De Dapp biedt personen de mogelijkheid zich aan te sluiten bij vele verschillende groepen (mensen). De leden van Mensengroep A kunnen op geen enkele wijze communiceren met de leden van de Mensengroep B. Het zijn aparte werelden. Ze zien elkaar niet. Dat lijkt geen enkel probleem als het gaat om de gemeenschappen zoals de visvereniging in Harlingen en de rugby club in Brazilie. Die hebben niets gemeen en hoeven dus ook niet met elkaar te communiceren. Maar een van mijn uitgangspunten bij het ontwerp van de vloeibare gemeenschappen is dat we allemaal op EEN Aarde wonen en dat we uiteindelijke allemaal lid zijn van die ENE mondiale gemeenschap. Vloeibare gemeenschappen zijn niet bedacht om gated communities op te richten (maar ik sluit niet uit dat het daar voor wel eens zal worden misbruikt), maar juist om alle gemeenschappen in de wereld met elkaar te verbinden, met elkaar te laten vervloeien omdat ze de Aarde delen en toch tegemoet komen aan de wensen van veel mensen om nieuwe sociale groepen te creeeren.  

##Dienaren van de gemeenschap
Met de 7/8 blockchain contracten kunnen alle gemeenschapsprocessen in een decentrale administratie volledig worden geautomatiseerd. Toch acht ik dat niet wenselijk. Er moeten aanvullende 'vrijheidsgraden' in een gemeenschap worden ingebouwd. Dat is enigszins paradoxaal: de decentrale administratie van de blockchain biedt de mogelijkheid om fraude, corruptie en andere vormen van manipulatie te elimeren die impliciet aan een centrale administratie kleven, maar hier stel ik voor om de menselijke factor weer opnieuw in te voeren, wat overduidelijk de kracht van de blockchain juist weer te niet zal doen. Waarom een menselijke factor introduceren in een decentrale registratie, waardoor je toch het risico inbouwt dat  bepaalde personen een centrale rol krijgen, die, het zijn tenslotte mensen, corruptie of fraude kunnen introduceren in de registratie? Waarom zouden we niet alle taken van de gemeenschap, - beheer, beleid, bestuur, voorbereiding en uitvoering - in het nieuwe sociale contract van de blockchain wetmatig ‘regelen’?

Er zijn drie redenen: Allereerst een gemeenschap is geen automatiseringssysteem dat als een of ander productieproces in een fabriek moet worden aangestuurd. Een gemeenschap bestaat uit vele verschillende mensen met eigen standpunten en ideeen. Het menselijke sociaal vermogen is feitelijk een grote 'onbekende'. We weten niet wat gemeenschappen allemaal kunnen voortbrengen. We weten niet welke gemeenschappen kunnen ontstaan? We weten niet of sommige gemeenschappen niet toch anders willen functioneren dan de regels die ik nu voorstel. Daarom vind ik dat in gemeenschapsprocessen altijd menselijke afwegingsmomenten moeten zijn ingebouwd, waardoor het systeem anders kan werken dan de ingebouwede regels van de blockchain-contracten.

De tweede reden betreft de betekenis van technologie in brede zin. Elke technologie kan goed en kwaad gebruikt wordt. Technologie, ook de blockchain, kan het ene moment juichend worden begroet als de oplossing van een probleem, om later zich te ontpoppen als een grote ‘onderdrukker’ van de menselijke ontplooiing. Om dezelfde reden zou ik het niet accepteren mij te laten verzorgen door een toekomstige zorgrobot (hoe intelligent ook!) zonder een aan/uit knop. Het probleem met technologie is, zelfs al wordt het met de beste bedoelingen ontworpen en ingericht, er zullen altijd situaties zijn waarbij de ingebouwde regels van de technologie NIET van toepassing zouden moeten zijn. Ik wil dus niet blind vertrouwen op technologie.

En de derde reden is de rol van macht. Een gezonde gemeenschap erkent het bestaan van macht en zorgt er voor dat er een goede machtsbalans is waarin zoveel mogelijk mensen maximaal invloed kunnen uitoefenen om de koers van een gemeenschap. Dit is het uitgangspunt van de democratie. De menselijke factor is een vrijheidsgraad om correcties door te voeren en is nodig om de machtsbalans binnen een gemeenschap (later) te kunnen fine-tunen.

Hoe wordt de menselijke factor ingebouwd in de blockchain contracten? De belangrijkse machtsbalans wordt geregeld door elke vloeibare gemeeschap twee verpliche organen mee te geven: een bestuur en volksvertegenwoordiging. Het zijn countervailing powers. Ze zijn de uitvoerende en de wetgevende macht van de trias politica. Als het orgaan van de volksvertegenwoordiging niet gebruikt wordt (de stoelen blijven leeg), ligt de wetgevende macht bij elk lid van de gemeenschap, want elk voorstel zal gemeenschapsbreed in stemming moeten worden gebracht.
De derde macht, de rechtsprekende macht, die in onze huidige samenlevingen ‘recht’ spreken in conflicten tussen leden of tussen leden en de gemeenschap, ontbreekt in de blockchain-gemeenschap omdat de programmatuur geen verschillen  van interpretatie of conflict kent. Dat neemt niet weg dat de programmatuur zelf gewijzigd kan worden. Als we op programmafouten stuiten, maar die moeten worden hersteld. En uiteraard kunnen we de werking van de contracten aanpassen door zijn functies te wijzigen. Voor de ontplooiing van vloeibare gemeenschappen is het uiterst belangrijk dat de blockchain contracten zelf zich verder kunnen ontplooien (nieuwe versies). Maar dat is een externe factor. Daarmee hebben we nog geen menselijke factor in de werking van he systeem zelf gerealiseerd.

In het ontwerp van de vloeibare gemeenschap heb ik er voor gekozen de vierde macht – de macht van de ambtenaar -, die geen onderdeel is van de trias politica,  te implementeren in de blockchain contracten. In het ontwerp is een aparte categorie leden gedefinieerd die enerzijds extra 'bevoegdheden' hebben, anderzijds beperkingen hebben. Ik noem ze de dienaren van de gemeenschap. De rol van de dienaren is voorbereiden, controleren, beheren en uitvoeren. Dienaren mogen nooit zelf voorstellen indienen of zich kandiaatstellen voor een bestuurs- of vertegenwoordigerspositie. Omgekeerd hebben bestuurders en volksvertegenwoordigers niet die extra bevoegdheden van dienaren om processen te sturen. De extra bevoegdheden van de dienaren bestaan uit het 'doorvoeren van statuswijzigingen' voor de 5 basis-entiteiten (structuren) van de Dapp. Dat zijn persoon (van het Identiteit-contract), lid (van een Mensen-contract), een orgaan (van een gemeenschap-contract) en een voorstel of een vergadering (van een democratie-contract). Deze entiteiten hebben allen een statusveld waarmee de actuele toestand van de entiteit wordt geregistreerd. Deze status kan door de regels van het contract EN door dienaren worden gewijzigd. Dienaren zijn daarmee in staat modificaties door te voeren die niet uit de regels van het systeem zelf voortkomen.
De rol van dienaren van de gemeenschap is actief de organisatorische en democratische processen van de gemeenschap stimuleren, begeleiden en bewaken, zonder een nieuwe bureaucratie te introduceren. De dienaren zijn niet alleen  technisch expert in de werking van het systeem en vormen dus een vraagbaak voor alle leden. Ze zijn ook begaan met het functioneren van de gemeenschap zelf. Ze zijn een onafhankelijke neutrale macht, en kunnen naar eigen inzicht en in opdracht van het bestuur of de gemeenschap handelen. Hun primaire taak: dienstbaarheid aan de gemeenschap. Een dienaar kan geen bestuurder of vertegenwoordiger zijn en mag geen voorstellen doen, maar mag natuurlijk wel stemmen. Hij of zij is een normaal lid van een gemeenschap. In het WHITE PAPER zal ik per contract ingaan op de speciale dienaar-functies.
Dienaren van een Mensengroep vormen (net als bijvoorbeeld moderatoren van Wikipedia) een eigen 'gemeenschap’ binnen de mensengroep waarin ze elkaars handelen beoordelen. Ze beoordelen hun eigen handelen op neutraliteit en juistheid. Dienaren die misbruik van hun rol maken kunnen door de gemeenschap waar ze deel van uitmaken geroyeerd worden. Het oprichten van deze gemeenschap is optioneel en afhankelijk van de omvang van de Mensengroep. Alle identiteitsmanagers en dienaren van alle echte gemeenschappen van van de betreffende mensengroep zijn verplicht lid van deze bijzonder gemeenschap en niemand anders.    

Lees verder het WHITE-PAPER over de details van deze Dapp.
